# OliCilento
Progetto universitario per l'esame di Iterazione Uomo Macchina, del corso di informatica all'università di Salerno.

Il nostro team ha deciso di focalizzarsi sul problema riportato da molti produttori di olio extravergine di oliva, nel territorio Cilentano, ovvero quello di vendere il loro prodotto. Molto spesso infatti, tali produttori si trovano a dover competere con produttori all’ingrosso che puntano alla quantità piuttosto che alla qualità del prodotto, oltre che a vere e proprie situazioni di plagio, in cui oli di qualità inferiore vengono venduti per extravergine a clienti ignari.

Inoltre, molti di questi piccoli produttori utilizzando tecniche agricole biologiche senza l’uso di pesticidi o agenti chimici con lo scopo di valorizzare la qualità del prodotto e si ritrovano con delle produzioni annue estremamente esigue. 
Essendo noi figli o nipoti di piccoli produttori di olio extravergine di oliva, abbiamo pensato potesse essere utile la realizzazione di una piattaforma web, dove questi piccoli produttori possono presentarsi, esprimendo la loro filosofia di coltivazione, mostrando analisi scientifiche del proprio prodotto e le quantità di cui dispongono al momento, inoltre abbiamo pensato di inserire una sezione privata, dove ogni contadino potrà inserire dati inerenti alla quantità e alla qualità del raccolto su base annuale in modo da poterne tenere traccia. 
Tale piattaforma sarà sì utile al produttore per farsi conoscere, ma anche al cliente che tramite una ricerca per posizione geografica, potrà acquistare direttamente dal contadino più vicino a sé che rispecchia i criteri di qualità e quantità inseriti oltre ad avere la certezza oggettiva della qualità del prodotto che sta andando ad acquistare. Tutto questo con l’unico si scopo di valorizzare al massimo il prodotto. 
